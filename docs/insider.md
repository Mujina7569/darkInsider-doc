---
title: อินไซด์เดอร์ | Insider
description: 
icon: material/emoticon-happy
---

#「  อินไซด์เดอร์ | Insider  」

<figure markdown>
  ![Insider](imgs/AssassinBackGold.png){ height="300" }
</figure>

!!! quote ""
    "Insider" คือสิ่งปฏิกูลที่คนตายหลงเหลือเอาไว้ กลุ่มพลังงานที่ชั่วร้าย มันจะหากายหยาบเพื่อสิงสู่และยึดครองร่างของคนคนนั้นช้า ๆ อย่างแยบยล 

    กลุ่มคนที่ตกเป็นเหยื่อของอินไซด์เดอร์คือ ผู้คนที่สิ้นหวังกับโลกใบนี้ ซึ่งความรู้สึกด้านลบเช่นความวิตกกังวลหรือความรู้สึกอื่น ๆ จะทำให้จิตใจอ่อนแอ และกลายเป็นประตูที่เปิดให้อินไซด์เดอร์เข้ามาสิงในร่างได้อย่างง่ายดาย 

    หากพวกมันยึดครองร่างมนุษย์ได้สำเร็จ มันจะเปลี่ยนคนคนนั้นให้กลายเป็นสิ่งเลวร้าย มีนิสัยก้าวร้าว วิปริต และสุดท้ายคนคนนั้นก็จะสูญเสียความเป็นตัวตนไป

Dark Insider เป็นชื่อเรียกพลังงานด้านลบที่สามารถสิงสู่ในมนุษย์ที่มีจิตใจอ่อนแอ อาศัยอยู่ในช่องว่างของจิตใจ ฝังตัวและคอยกล่อมเกลาล้างสมองมนุษย์ให้เข้าสู่ความสิ้นหวัง จมลงสู่ด้านมืดของตัวเอง มนุษย์ที่ถูกพลังงานด้านลบนั้นสิงสู่จะถูกเรียกว่า อินไซด์เดอร์ (Insider)

และเมื่อมนุษย์จมดิ่งลงไปจนถึงที่สุดกระทั่งวิญญาณอ่อนแอ อินไซด์เดอร์จะช่วงชิงตัวตนของมนุษย์ผู้นั้น ทั้งความรู้ ความทรงจำ และวิญญาณ มนุษย์ผู้นั้นไม่อาจกลับเข้าสู่วัฏจักรเวียนว่ายตายเกิดได้อีก สูญหายไปตลอดกาล

!!! Tips
    อินไซด์เดอร์เป็นคำเรียกรวมๆทั้งกลุ่มพลังงานด้านลบและมนุษย์ที่ถูกสิง ดังนั้นเมื่อได้ยินคำกล่าวถึงอินไซด์เดอร์อาจจะหมายถึงทั้งคู่รวมกันหรืออาจเป็นอย่างใดอย่างหนึ่งก็ได้ และหากต้องการกล่าวถึงเฉพาะมนุษย์ที่ถูกสิง จุนซุยจะเรียกมนุษย์เหล่านั้นว่า ^^พาหะ^^

-------------
# สัญชาตญาณของอินไซด์เดอร์
พลังงานด้านลบเป็นเพียงก้อนพลังงานที่เกิดจากความนึกคิดทางด้านลบ หมกมุ่นกับการทำลายและชักจูงจิตใจของพาหะไปในทางที่ผิด พลังงานด้านลบที่สิงสู่จึงเป็นสิ่งที่ไม่สามารถเจรจาด้วยได้โดยง่าย

นอกจากนี้อินไซด์เดอร์ยังมีสัญชาตญาณในการเอาตัวรอด ฉะนั้นพาหะที่จิตไม่แข็งจะถูกชักจูงไม่ให้หวั่นไหวต่อการเกลี้ยกล่อมของจุนซุย และไม่มีทางที่อินไซด์เดอร์จะเสียสละตนเองเพื่อให้พาหะอยู่ดีกินดีแน่นอน เมื่อมีภัยมาถึงตัวมันก็จะพยายามทำทุกวิถีทางเพื่อให้ตนเองรอดเช่นกัน

-------------
# สภาพจิตใจของพาหะ
พาหะที่ถูกจะพลังงานด้านลบสิงสู่จะต้องมีจิตใจอ่อนแอเป็นทุนเดิมอยู่แล้ว จิตใจที่อ่อนแออาจเกิดจากผลอันยาวนาน (เช่น เก็บกด) หรือผลที่เกิดขึ้นโดยฉับพลัน (เช่น สูญเสียคนใกล้ตัว) พลังงานด้านลบจะอาศัยช่วงเวลาที่จิตใจอ่อนแอเช่นนี้แทรกซึมเข้ามาในจิตใจและแอบบงการอยู่ภายใน โดยปกติแล้วพาหะจะไม่รู้ตัวจนกว่าจะมีผู้อื่นบอก สังเกตตัวเองได้ หรือพลังงานด้านลบเป็นฝ่ายแสดงตัวตนออกมาเอง

หลังจากที่ถูกสิงสู่ พาหะสามารถฟื้นฟูจิตใจของตัวเองได้หากมีกำลังใจมากพอ กระนั้นก็ไม่อาจขับไล่พลังงานด้านลบออกไปได้ด้วยตัวเอง มีแต่ต้องให้จุนซุยช่วยเหลือเท่านั้น

-------------
# สภาพร่างกายของพาหะ
ในช่วงเวลาที่ถูกพลังงานด้านลบสิงสู่ ร่างกายของพาหะจะแข็งแรงขึ้นเรื่อยๆตามความแข็งแกร่งของพลังงานด้านลบภายในตัว ทำให้พาหะแข็งแรงกว่ามนุษย์ทั่วไปและสามารถทำเรื่องบางอย่างที่มนุษย์ทั่วไปไม่สามารถทำได้

หลังจากที่ถูกสิงสู่ พาหะสามารถฟื้นฟูจิตใจของตัวเองได้หากมีกำลังใจมากพอ กระนั้นก็ไม่อาจขับไล่พลังงานด้านลบออกไปได้ด้วยตัวเอง มีแต่ต้องให้จุนซุยช่วยเหลือเท่านั้น

-------------
# การหลอมรวมวิญญาณ
แม้พลังงานด้านลบจะให้พลังมากมายแก่มนุษย์ แต่จงพึงระวังไว้ว่ายิ่งมีพลังมากมายเท่าใด ยิ่งหมายความว่าวิญญาณของพาหะเข้าสู่สภาวะการหลอมรวมมากขึ้นเท่านั้น

## สภาวะการหลอมรวมคืออะไร?
อินไซด์เดอร์นั้นแม้ดูราวกับจะให้คุณประโยชน์ หากไม่นับการชักจูงจิตใจแล้วยังมันสามารถมอบพลังมหาศาลให้แก่มนุษย์ที่ถูกสิงร่าง แต่โปรดอย่าลืมว่าแท้จริงแล้วที่มาของมันคือพลังอันชั่วร้าย สัญชาตญาณของมันไม่เพียงนำพาให้พาหะเข้าสู่ทางเสื่อม มันหาช่องว่างมากมายในจิตใจมนุษย์เพื่อรวบรวมพลังมากักเก็บไว้และยึดทุกสิ่งทุกอย่างของพาหะมาเป็นของตัวเอง ทั้งร่างกาย ความทรงจำ และวิญญาณ

เมื่อเป้าหมายของมันดำเนินไปถึงขั้นหลอมรวม ร่างของพาหะจะเป็นหนึ่งเดียวกับพลังงานด้านลบ วิญญาณจะแตกสลาย ไม่อาจเข้าสู่วัฎจักรเวียนว่ายตายเกิดได้อีก อินไซด์เดอร์ที่เข้าสู่สภาวะหลอมรวมจะถูกเรียกว่า Superior Insider สภาวะนี้ไม่อาจย้อนคืน ไม่มีทางช่วยเหลือ มีเพียงแต่ต้องกำจัดเท่านั้น

-------------
# การปราบอินไซด์เดอร์
อินไซด์เดอร์นั้นโดยทั่วไปแล้วเป็นเพียงมนุษย์ธรรมดาที่ถูกพลังงานด้านลบชักจูง คำสั่งปราบอินไซด์เดอร์ขององค์กรจึงเป็นเพียงกำจัดพลังงานด้านลบในร่าง โดยการทำลายแกนกลางของพลังงานด้านลบของอินไซด์เดอร์

สำหรับอินไซด์เดอร์ขั้นต้น แกนกลางของพลังงานด้านลบจะปรากฏขึ้นเมื่ออินไซด์เดอร์ถูกบีบให้เข้าสู่ Resurrection Mode อินไซด์เดอร์จะกลายเป็นอสุรกายสีขาวและกลั่นพลังงานด้านลบในตัวเป็นแกนกลางซึ่งจะถูกซ่อนอยู่ใต้เกราะที่หน้าอก ในสภาวะนี้อินไซด์เดอร์จะมีพลังสูงขึ้น สัญชาตญาณการฆ่าจะเพิ่มถึงขีดสุด แต่ก็เป็นสถานการณ์เดียวที่แกนกลางจะปรากฏให้ทำลายได้

Resurrection Mode จะเกิดขึ้นได้เมื่ออินไซด์เดอร์รู้สึกว่าตนเข้าสู่อันตรายหรือถูกบีบคั้นอารมณ์จนถึงขีดสุด แต่สถานการณ์เช่นนั้นเกิดขึ้นได้ยาก องค์กรจึงได้สร้าง Soul Slammer อุปกรณ์ที่ช่วยอำนวยความสะดวกให้จุนซุยทำงานง่ายขึ้น ดังนั้นสิ่งที่ต้องทำในการปราบคือนำ Soul Slammer ไปใช้กับอินไซด์เดอร์ บังคับให้เผยร่างที่แท้จริงออกมาและทำลายแกนกลางทิ้งซะ

แต่วิธีนี้ใช้ได้เฉพาะกับอินไซด์เดอร์ทั่วไป หากช่วยเหลือพาหะไม่ทันจนกลายเป็นอินไซด์เดอร์ที่ระดับสูงขึ้นการใช้ Soul Slammer จะไม่ได้ผลอีกต่อไป

-------------

# หนวดของอินไซด์เดอร์
หนวดเป็นอาวุธพื้นฐานของอินไซด์เดอร์ที่สามารถงอกได้ออกจากตามจุดต่าง ๆ ของร่างกาย จะทำให้แข็งตัว ยืดหด หรือยังไงก็ได้ ซึ่งเป็นส่วนที่มีอิสระในการต่อสู้พอสมควร แต่มันก็มีจุดอ่อนของมันเช่นกัน โดยการยืดหดของหนวดนั้นหากไม่ได้ทำการแข็งตัวจะสามารถยืดได้ไกลถึง 3-8 เมตร แต่ก็จะมีเกราะที่ไม่หนามาก แต่หากมีการแข็งตัวเพื่อเปลี่ยนเป็นอาวุธที่ใช้ในการแทงและฟัน จะไม่สามารถยืดได้ยาวเกิน 3 เมตร และความหนาบางจะแต่ต่างกัน ดังรูป 

เราจะเห็นได้ว่า หากมีการลดเส้นผ่านศูนย์กลางลงมันจะมีความหนาแน่นสูงขึ้นมาก ยิ่งเรียวเล็กยิ่งบางยิ่งหนาแน่น แต่หากเป็นการแข็งตัวที่มีเส้นผ่านศูนย์กลางที่มีขนาดกว้างขึ้นความหนาแน่นนั้นก็จะลดลง โดยอินไซด์เดอร์จะสามารถเพิ่มขนาดเส้นผ่านศูนย์กลางของตัวหนวดได้ไม่เกิน 25-30 ซม. และมีจุดอ่อนที่สุดคือตรงส่วนของโคนหนวด ทั้งนี้หากอินไซด์เดอร์ถูกตัดหนวดมันก็สามารถงอกเส้นใหม่ออกมาได้ในระยะอันสั้นเพียงไม่ถึง 10 วินาที แต่ก็ต้องใช้เวลาอย่างต่ำ 1-1.5 วินาทีสำหรับการงอกใหม่ และจะไม่สามารถงอกในจุดเกิมได้ทันที โดยจะใช้เวลาอย่างต่ำ 20 วินาที 



***ข้อมูลเพิ่มเติมเกี่ยวกับ Resurrection Mode Link