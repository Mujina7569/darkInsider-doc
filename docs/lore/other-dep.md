---
title: ฝ่ายสนับสนุน
# description: dolor sit amet
# icon: material/emoticon-happy
# status: new
# status: deprecated
# subtitle: Nullam urna elit, malesuada eget finibus ut, ac tortor
---

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; หากมีจุนซุยที่ต่อสู้กับเหล่าอินไซเดอร์เป็นฉากหน้า ก็ต้องมีฉากหลังที่เป็นฟันเฟืองให้ระบบสามารถดำเนินไปได้อย่างราบรื่น</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ฝ่ายสนับสนุนเป็นคำเรียกรวม ๆ ของทุกแผนกที่ไม่ได้ทำงานฉากหน้า บางแผนกก็สามารถพบเห็นพวกเขาได้ทั่วไปตามสำนักงาน บางแผนกก็ปิดบังตัวตนไว้เป็นความลับ ส่วนใหญ่แล้วพวกเขาไม่ได้เป็นจุนซุย แต่ก็มีบางแผนกที่จำเป็นต้องมีจุนซุยในแผนกเหมือนกัน หรือบางแผนกก็เปิดรับจุนซุยได้อย่างอิสระ ขึ้นอยู่กับระดับความลับของข้อมูลและเงื่อนไขในแผนกนั้น ๆ แผนกที่ถูกพูดถึงบ่อย ๆ มีดังนี้</p>

---

#### ==หน่วยวิจัยวิทยาการ==

- สังกัด: สำนักงานใหญ่โตเกียว
- ผู้ดำรงตำแหน่งหัวหน้า: ซาร์ค อินเปียว

แผนกที่คอยทำการวิจัยแล้วพัฒนาเทคโนโลยีขององค์กร ทั้งเทคโนโลยีของมนุษย์ เทคโนโลยีจากพลังงานด้านบวกและลบ และเทคโนโลยีจากพลังของยมทูต

<br>

#### ==แผนกเก็บกวาด==

- สังกัด: สำนักงานเขตนากาโนะ

แผนกที่คอยตามเช็ดตามล้างให้เหล่าจุนซุยฉากหน้าในทุกภารกิจ เมื่อภารกิจเสร็จสิ้นพวกเขาจะช่วยเก็บกวาด กู้ความเสียหายให้กลับมามีสภาพเหมือนก่อน
จุนซุยไม่สามารถเข้าร่วมแผนกนี้ได้ เนื่องจากแผนกนี้ภาระงานหนักมากพอ ๆ กับฝ่ายเบื้องหน้า

<br>

#### ==หน่วยสอดแนม==

- สังกัด: สำนักงานเขตนากาโนะ

ปกติแล้วหากเป็นองค์กรจะมี Soul Terminal ที่คอยติดตามข้อมูลของมนุษย์ผ่านคลื่นวิญญาณ แต่ก็มีการจัดสรรข้อมูลเพิ่มเติมป้อนเข้า Soul Terminal เพื่อให้ข้อมูลมีความหลากหลายมากขึ้น

<br>

#### ==หน่วยข่าวกรอง==

- สังกัด: สำนักงานเขตนาโกย่า

ทำหน้าที่นำข้อมูลที่ได้จาก Soul Terminal และหน่วยสอดแนมมาเรียบเรียงและวิเคราะห์ เพื่อให้ข้อมูลทั้งหมดถูกนำไปใช้ประโยชน์ได้อย่างดีที่สุด ข้อมูลที่พวกเขาเรียบเรียงทำให้ผู้รับช่วงต่ออ่านสรุปอย่างเข้าใจง่าย

<br>

#### ==ฝ่ายบุคคล==

- สังกัด: สำนักงานเขตโอซาก้า
- ผู้ดำรงตำแหน่งหัวหน้า: คิริชิมะ ฮิตโตะ

<p>เมื่อมนุษย์ผู้หนึ่งเสียชีวิตพร้อมกับคุณสมบัติของจุนซุย สิ่งที่พวกเขาต้องพบเจอในเวลาต่อมาก็คือฝ่ายบุคคลขององค์กร ผู้ที่สามารถมองเห็นและพูดคุยกับวิญญาณได้คือจุนซุยระดับมาสเตอร์ ดังนั้นพวกเขาจึงมีชื่อเล่นอีกชื่อว่ายมทูต ซึ่งผู้ที่ไปรับเด็กใหม่จริง ๆ ไม่ใช่ยมทูตจากยมโลก แต่เป็นรุ่นพี่ของพวกเขา</p>
<p>แล้วยมทูตที่เหล่าจุนซุยได้เห็นตอนนั้นมาจากไหน? มีข่าวว่าฝ่ายบุคคลบางคนขี้เล่นเกินไปหน่อย พวกเขาชอบปลอมตัวไปหลอกเด็กใหม่ แต่ก็ไม่รู้ว่าการเห็นยมทูตปลอมมารับตัวเองหรือเห็นคนใส่แว่น 8 บิตไปรับตัวเองจะให้ความรู้สึกที่แปลกกว่ากัน</p>
<p>แผนกนี้ขึ้นตรงกับสำนักงานเขตโอซาก้าที่ขึ้นชื่อเรื่องความ… อะแฮ่ม ความแข็งแกร่ง </p>
<p>ดังนั้นจึงมีสิทธิ์ดึงตัวคนที่ถูกใจมาเข้าสังกัดเขตของตัวเองมาได้ก่อน จากนั้นค่อยดำเนินการจัดสรรการดึงตัวกับแผนกอื่น ทำให้โอซาก้าเป็นเขตที่ขึ้นชื่อเรื่องความแข็งแกร่งมากที่สุดไปด้วย</p>
<p>สำหรับเนื้อเรื่อง ผู้เล่นสามารถเลือกได้ว่าจะให้ยมทูต(?)ที่มารับเป็นใครระหว่างคิราเมะ ยมทูตปลอม หรือเจ้าหน้าที่ทั่วไปของฝ่ายบุคคล (ไม่สามารถเลือกฮิตโตะหรือยมทูตจริง ๆ ได้)</p>

<br>

#### ==หน่วยคุโรกิริ Kurogiri (Black Mist)==

- สังกัด: สำนักงานเขตโอซาก้า
- ผู้ดำรงตำแหน่งหัวหน้า: จางเชอลี่

กองกำลังป้องกันตัวเองของโอซาก้าที่รวบรวมหัวกะทิไว้ 10 คน มีเงื่อนไขขั้นต่ำของการเป็นสมาชิกคือ
เป็นจุนซุยระดับ Beyond Master
ผ่านการคัดเลือกจากเจ้าหน้าที่ระดับสูง
