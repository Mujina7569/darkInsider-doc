---
title: เนื้อเรื่อง
# description: dolor sit amet
# icon: material/emoticon-happy
# status: new
# status: deprecated
# subtitle: Nullam urna elit, malesuada eget finibus ut, ac tortor
้hide:
 - feedback
---

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ภูติผี ปีศาจ อสูรกาย เรื่องเล่าลึกลับ หรือสัตว์ร้ายในนิทานปรัมปราต่าง ๆ แท้จริงแล้วมันคือร่างจำแลงของสิ่งมีชีวิตที่เรียกว่า <strong>“Insider” (อินไซเดอร์)</strong> พวกมันมีตัวตนอยู่บนโลกนี้โดยการดูดกลืนพลังงานด้านลบของมนุษย์และเติบโตภายในร่างกายและจิตวิญญาณมานานหลายพันปี</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>αποθανών (Apothanon; อโฟทานอน)</strong> เหล่าผู้วายชนม์ที่เกิดใหม่ พวกเขาคือคนกลุ่มแรกที่คอยต่อกรกับภัยร้ายที่มาจากอินไซเดอร์ ผู้ซึ่งได้รับโอกาสครั้งที่สอง จึงเกิดใหม่เป็นผู้พิทักษ์แห่งเงามืด ปัดเป่าสิ่งชั่วร้ายด้วยอาวุธที่สร้างขึ้นจากจิตใจของตน เพื่อคงไว้ซึ่งปกติสุขของ “โลกคนเป็น”</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เหล่าอโฟทานอนได้ก่อตั้งองค์กรลับกระจายไปยังประเทศต่าง ๆ ก่อนที่พวกเขาจะหายหน้าไปจากหน้าประวัติศาสตร์ของโลก องค์กรเหล่านี้ถูกเรียกด้วยหลายชื่อตามแต่ละสาขาประเทศที่ใช้เรียก สำหรับประเทศญี่ปุ่นจะถูกเรียกว่า <strong>“จุนซุย”</strong> ซึ่งเริ่มต้นก่อตั้งขึ้นในช่วงปลายของสงครามเซนโกคุ ภายใต้การควบคุมดูแลของโทคุกาวะ อิเอยะสึ</p>

<p>&nbsp;</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ทว่าเหล่าอโฟทานอนใช่ว่าจะเร้นกายหายไปอย่างแท้จริง เมื่อสิบปีก่อน เหล่าจุนซุยกลับได้ค้นพบอโฟทานอนที่มุ่งก่อสงครามท้าทายเทพเจ้า และได้สร้าง “Eternal Cube” อุปกรณ์ที่ควบคุมปรากฏการณ์บนโลกให้เป็นไปดั่งจินตนาการได้จนเกือบทำให้เผ่าพันธุ์มนุษย์สูญสิ้น</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; แม้ว่าจะเอาชนะมาได้ ทว่าในเวลานี้พวกเขาได้รับรู้แล้วว่าเหล่าอโฟทานอนในอดีตสามารถถูกอินไซเดอร์สิงสู่และกลายเป็นภัยคุกคามของโลกอันน่าหวาดหวั่น ในอีกแง่หนึ่ง จุนซุยที่สืบทอดภารกิจของเหล่าอโฟทานอนมาก็สามารถกลายเป็นอินไซเดอร์ได้เช่นกัน และกลายเป็นตัวตนที่พวกเขาเรียกกันว่า <strong>“จุนไค”</strong></p>

<p>&nbsp;</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>ปัจจุบัน ปีค.ศ. 2030</strong> ในยุคที่โลกกำลังถูกขับเคลื่อนด้วยเทคโนโลยีล้ำสมัย องค์กรจุนซุยกำลังเกิดข้อพิพาทระหว่างประเทศเนื่องจากการวิจัยใช้พลังงานด้านลบขององค์กรสาขาญี่ปุ่น ภาพลักษณ์ของผู้ใช้พลังงานด้านลบแตกเป็นสองฝั่ง จะเป็นจุนซุยสายพันธุ์ใหม่ที่มีพลังมหาศาล หรืออสุรกายที่ไม่รู้จะหลุดการควบคุมหรือกลายเป็นจุนไคเมื่อไหร่ จะมีสิ่งใดกันที่สามารถพิสูจน์คุณค่าของพวกเขาได้?</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; นอกจากศึกภายในแล้วยังมีศึกภายนอกที่กำลังรอการปะทุ มีรายงานว่าจุนซุยที่ออกไปทำภารกิจได้พบกลุ่มจุนไคไม่ทราบที่มา พวกเขารวมตัวกันอย่างลึบลับและท้าทายการทำงานขององค์กร ไม่มีใครรู้ว่าพวกเขาปรากฏตัวเพื่ออะไร และอะไรที่ทำให้เหล่าจุนไคมั่นใจในตัวเองได้ขนาดนั้น</p>

<p>&nbsp;</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; วิกฤตสองทางกำลังบีบคั้น ทุกอย่างจะจบลงอย่างไรนั้นขึ้นอยู่กับจุนซุยในยุคสมัยนี้แล้ว</p>

---

## WORLD SETTINGS

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เรื่องจะดำเนินอยู่ในประเทศญี่ปุ่น ปี ค.ศ.2030 ในยุคที่โลกกำลังถูกขับเคลื่อนด้วยเทคโนโลยีล้ำสมัย ผู้เล่นจะสวมบทบาทเป็นสมาชิกองค์กรลับที่ชื่อ "จุนซุย" องค์กรที่ถูกจัดตั้งขึ้นโดยสภาวัฏสงสาร หน่วยงานแห่งโลกหลังความตาย เพื่อเลือกสรรเหล่าผู้วายชนม์ มาปฏิบัติหน้าที่ในการกำจัดอินไซด์เดอร์ ปีศาจร้ายที่เกิดจากพลังงานด้านลบในจิตใจมนุษย์ ด้วย "ไมนด์" อาวุธที่สร้างขึ้นจากจิตใจของพวกเขา พร้อมกับต้องปิดบังตัวตนและใช้ชีวิตบนโลกคนเป็น รักษาความลับของโลกหลังความตายจากมนุษย์ทั่วไป</p>
