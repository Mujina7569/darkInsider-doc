---
title: เกร็ดข้อมูลอื่น ๆ เกี่ยวกับไมนด์
# description: dolor sit amet
# icon: material/emoticon-happy
# status: new
# status: deprecated
# subtitle: Nullam urna elit, malesuada eget finibus ut, ac tortor
---

## วิธีรับไมนด์

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ไมนด์นั้นคืออาวุธของจุนซุยที่ถูกตีขึ้นมานับพัน ๆ ชิ้น และแต่ละชิ้นได้ถูกผสมผสานจากสสารหลายอย่างจนเกิดเป็นอาวุธที่มีค่าวิญญาณแตกต่างกันไป และถูกเก็บไว้ในคลังสรรพาวุธที่เป็นมิติพิเศษของยมทูต</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; จุนซุยนั้นหลังจากที่ตกลงรับข้อเสนอว่าจะเป็นจุนซุยแล้ว ขั้นต่อไปคือการรับอาวุธมาเป็นไมนด์ของตนเอง โดยไมนด์ที่จะเป็นของเราได้จะต้องเป็นอาวุธที่ตอบสนองกับวิญญาณเราเอง และอาวุธชิ้นนั้นจะกลายเป็นไมนด์ของเรา</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; อาวุธเหล่านี้ถูกทำไว้ล่วงหน้าอยู่แล้ว เมื่อฝ่ายคลังสรรพาวุธได้ใบประวัติจุนซุยที่มาใหม่ จะเอารหัสวิญญาณไปดูว่ามีรหัสวิญญาณตรงกับอาวุธชิ้นไหน แล้วพาจุนซุยคนใหม่ไปรับอาวุธชิ้นนั้น แต่หากพบว่ามีอาวุธที่ไม่มีเจ้าของก็จะนำไปทำลายทิ้ง</p>

## ที่มาของพลัง

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ไมนด์จะใช้พลังงานด้านบวกของจุนซุยเป็นพื้นฐานของพลัง ดังนั้นหากจิตใจของผู้ใช้ไม่มั่นคง ความแข็งแกร่งของไมนด์ก็จะลดลง (แต่ในการโรลสามารถมองข้ามจุดนี้ไปได้เพื่อความสะดวก) ทว่าจุดนี้ก็มีข้อยกเว้นที่ไมนด์ของคุโมะกับ Lower Mind ไมนด์ทั้งสองนี้จะใช้พลังงานด้านลบเป็นพื้นฐาน</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; การใช้ไมนด์และพลังของไมนด์ต้องถือหรืออยู่ให้อยู่ใกล้ตัวตลอดเวลา (ไม่เกิน 10 เมตร หรือมีเงื่อนไขพิเศษ) ผู้อื่นไม่สามารถหยิบไปใช้แทนหรือควบคุมได้ (เช่น หยิบไมนด์ดาบของคนอื่นมาใช้ สามารถเอาไปเคาะหัวเพื่อนได้ แต่จะไม่มีดาเมจ)</p>

## เกราะป้องกันพลังงานด้านลบ

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; นอกจากไมนด์จะเปรียบเสมอเกราะป้องกันจากพลังงานด้านลบแล้วนั้น ไมนด์ยังเปรียบเสมือนอย่างอื่นได้อีกด้วย หากอินไซเดอร์คือพลังงานด้านลบ ไมนด์ก็เปรียบดั่งพลังงานด้านบวก ความประทับใจ ความภาคภูมิ ความทรงจำดี ๆ ก่อนตาย ความสุขทุกอย่างจะเป็นตัววัดว่าจะเสถียรกับไมนด์ชิ้นไหนในคลังอาวุธ และจุนซุยจะได้ไมนด์ที่ใกล้เคียงตนที่สุด</p>

## การพังทลาย (Mind Break)

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; การคงอยู่ของไมนด์ขึ้นอยู่กับสภาพจิตใจของจุนซุย หากเข้มแข็งมันจะอยู่ในสภาพสมบูรณ์ หากอ่อนแอมันจะอยู่ในสภาพที่ดูเปราะบางเสื่อมถอย แต่<mark>ไม่ว่าอย่างไรมันก็ไม่อาจทำลายไมนด์ได้ถ้าจิตใจของผู้ใช้ไม่พังทลาย (Mind Break)</mark></p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; แม้ไมนด์จะมีเกราะป้องกันพลังงานด้านลบช่วยประคองจิตใจ แต่หากจิตใจรับไม่ไหวจริง ๆ ก็จะพังทลาย และส่งผลมาถึงไมนด์ทำให้ไมนด์สลายไป</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; แต่หากจุนซุยฟื้นฟูจิตใจกลับมาได้ไมนด์จะกลับมาอยู่ในสภาพเดิมทุกประการ ยกเว้นเกราะป้องกันพลังงานด้านลบ จุนซุยยังใช้ความสามารถเดิมของไมนด์ได้ตามเดิมทุกประการ แต่จากข้อแนะนำขององค์กรจะให้จุนซุยไปรับไมนด์ใหม่มาทดแทนไมนด์เดิมทันทีเพื่อให้มีเกราะป้องกันพลังงานด้านลบเหมือนเดิม (<mark>ผู้เล่นสามารถเปลี่ยนไมนด์ให้ไม่เหมือนเดิมได้ แต่ต้องเป็นไมนด์ลักษณะการใช้งานและสกิลคล้ายเดิม และอยู่ในคลาสเดิม</mark>)</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; แต่… การฟื้นฟูดังกล่าวนี้มีข้อยกเว้นอยู่</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; สำหรับคลาสคุโมะที่ไมนด์มีความเชื่อมโยงกับอินไซเดอร์ เมื่อไมนด์พังทลายไปอินไซเดอร์จะหลุดการควบคุมและหันมากินผู้ใช้ หากโดนอินไซเดอร์กินไปได้สำเร็จวิญญาณของจุนซุยคนนั้นจะหายไปตลอดกาล และจุนซุยคนอื่นก็ต้องช่วยกันกำจัดอินไซเดอร์ตนนั้นต่อไป แต่หากจุนซุยคนนั้นรอดชีวิตมาได้จะไม่สามารถต่อสู้ได้อีกเนื่องจากความเชื่อมโยงที่มีกับพลังงานด้านลบหายไปแล้ว ทำให้ไม่สามารถโจมตีอินไซเดอร์ได้อีกต่อไป อาจจะถูกย้ายไปฝ่ายเอกสาร ฝ่ายเบื้องหลัง หรือเลือกไปเกิดใหม่ เนื่องจากไม่สามารถออกหน้าในภารกิจเช่นเดิมได้อีก</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; และสำหรับผู้ใช้ Lower Mind การใช้พลังงานด้านลบของพวกเขาทำให้เกิดตัวตนพิเศษขึ้นมาภายใน มันไม่ใช่อินไซเดอร์ แต่เป็นจิตใต้สำนึกของจุนซุยเองที่ตอบสนองกับพลังงานด้านลบ เมื่อไมนด์พังทลายตัวตนนั้นจะมาแทนที่ ส่วนตัวตนเดิมก็จะหายไปอย่างไม่หวนคืน เรื่องนี้แม้แต่องค์กรก็ตรวจสอบไม่พบ มีเพียงคนใกล้ชิดเท่านั้นที่จะรู้สึกได้</p>

## ไมนด์มีจิตใจ

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; แม้เดิมทีไมนด์จะเป็นอาวุธ แต่ไมนด์ก็มีจิตใจเป็นของตัวเอง เหมือนกับที่วัตถุโบราณมีพลังสะสมจนมีตัวตนพิเศษ ไมนด์เองก็มีพลังสะสมจนมีตัวตนของตัวเองเช่นกัน</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เราสามารถออกแบบรูปลักษณ์ภายในจิตใจของไมนด์ได้อย่างสะดวก จะเป็นรูปแบบคน ภูติ หรือสิ่งใดก็ได้ตามสะดวก แต่ไมนด์จะคุยได้แค่กับจุนซุยผู้เป็นเจ้าของ นอกจากนี้จุนซุยอาจจะเห็นไมนด์ของตัวเองลอยไปลอยมาก็ได้ หรือไม่เห็นเลยเพียงแค่คุยเฉย ๆ จินตนาการได้แล้วแต่การออกแบบของผู้เล่น</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; แต่อย่าหวังว่าไมนด์จะกลายเป็น AI ส่วนตัวคอยอำนวยความสะดวกให้คุณ อย่างไรซะคุณก็ต้องใช้ตาตัวเองมอง ใช้สมองของตัวเองควบคุมพลัง ไมนด์ทำได้แค่เป็นสื่อกลางและคุยเล่นกับคุณเท่านั้น</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; เมื่อไมนด์พังทลายจาก Mind Break นอกจากเกราะป้องกันพลังงานด้านลบจะหายไปแล้ว จิตใจของไมนด์จะสูญสลายไปด้วย และสำหรับผู้ใช้ Lower Mind ที่ต้องทำลายเกราะป้องกันพลังงานด้านลบก็ต้องฆ่าจิตใจของไมนด์ทิ้งไปด้วยเช่นกัน</p>
