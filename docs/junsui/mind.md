---
title: ไมนด์
# description: dolor sit amet
# icon: material/emoticon-happy
# status: new
# status: deprecated
# subtitle: Nullam urna elit, malesuada eget finibus ut, ac tortor
---

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ไมนด์ (Mind) คือสิ่งที่เป็นอาวุธพิเศษประจำตัวของจุนซุยที่เอาไว้ต่อกรกับพวกอินไซเดอร์ ไมนด์นั้นจะเชื่อมต่อกับจิตใจของจุนซุยผู้เป็นเจ้าของ จะไม่สามารถทำลายได้ง่าย ๆ หากจิตใจของจุนซุยนั้นยังคงแข็งแกร่งอยู่</p>

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ไมนด์อาจเป็นดาบ ปืน มีด หรืออาวุธอื่น ๆ ทั้งนี้รูปแบบอาวุธจะต้องเป็นไปตามความเหมาะสมของตัวผู้ใช้และคลาสที่ตนอยู่ (อ่านเพิ่มเติมได้ในหัวข้อของคลาส)</p>

!!! warning "การเปลี่ยนไมนด์"

    หลังจากดอคผ่านแล้วไม่สามารถเปลี่ยนไมนด์ได้อีก (ยกเว้นเงื่อนไข Mind Break) สามารถดัดแปลงได้เล็กน้อยโดยไม่หลุดจากธีมเดิม และกรุณาแจ้งทีมงานทุกครั้งที่มีการดัดแปลง

---

## ความสามารถของไมนด์

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ความสามารถของไมนด์โดยพื้นฐานจะเป็นไปตามฟังก์ชั่นของสภาพทางกายภาพของไมนด์ เช่น หากไมนด์เป็นดาบ ก็สามารถสร้างบาดแผลรอยฟัน หากไมนด์เป็นปืน ก็สามารถยิงกระสุนเพื่อสร้างความเสียหาย</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; จุนซุยและไมนด์สามารถสร้างผลกระทบกับสิ่งต่าง ๆ ได้เหมือนมนุษย์และสิ่งของทั่วไปบนโลก ยกเว้นแต่การใช้ไมนด์กับมนุษย์ทั่วไป ไมนด์จะทะลุผ่านร่างกายของมนุษย์ ทำให้ไม่สามารถทำร้ายมนุษย์ด้วยไมนด์ได้ (แต่ยังโจมตีจุนซุยด้วยกันได้)</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; และแน่นอนว่าจุนซุยและไมนด์ต้องสร้างความเสียหายกับอินไซเดอร์ได้ด้วย เนื่องจากจุนซุยมีความเชื่อมโยงกับอินไซเดอร์ ร่างของจุนซุยและไมนด์จะมีกลไกในการสร้างพลังงานด้านบวกจากความทรงจำในอดีตของผู้ใช้ กลายเป็นพลังงานที่ใช้ต่อต้านอินไซเดอร์ที่เป็นพลังงานขั้วตรงข้ามกันนั่นเอง</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ทว่าความสามารถทั้งหมดที่กล่าวมาจำกัดเฉพาะการโจมตีกายภาพทั่วไป หากเป็นการใช้สกิลจะสร้างผลกระทบตามสกิลทั้งหมดโดยไม่มีข้อยกเว้น</p>

---

## การเรียกใช้ไมนด์

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; ปกติแล้วไมนด์จะถูกเก็บไว้ในมิติของยมทูตที่เรียกว่าคลังสรรพาวุธ ซึ่งจุนซุยสามารถเรียกออกมาจากมิตินั้นได้ตลอดเวลาผ่านตัวกลางที่ขึ้นทะเบียนไว้หรือตัวกลางชั่วคราว</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; หากจุนซุยที่มีไมนด์ขนาดเล็กยังสามารถเก็บไมนด์ไว้ในกระเป๋า เก็บไว้ใต้เสื้อ หรือหาวิธีพกโดยที่ไม่สะดุดตาคนได้ แต่กรณีจุนซุยที่มีไมนด์ขนาดใหญ่ (เช่น เคียว ค้อนยักษ์) จุนซุยสามารถเก็บไมนด์ไว้ในมิติของยมทูต (คลังสรรพาวุธ) และเรียกไมนด์ออกมาใช้งานได้</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; แต่ไมนด์ไม่สามารถเก็บเข้า ๆ ออก ๆ ได้ต่อเนื่อง เพราะ<strong>หลังเก็บไปแล้วต้องรอครู่หนึ่งถึงจะเรียกออกมาได้อีกครั้ง</strong> และไม่ใช่เฉพาะจุนซุยที่มีไมนด์ขนาดใหญ่ จุนซุยทุกคนสามารถเก็บและเรียกไมนด์ออกมาด้วยวิธีนี้ได้เหมือนกันหมดทุกคนไม่มีข้อยกเว้น</p>

### การเรียกใช้ไมนด์

<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; จุนซุยสามารถใช้สิ่งของแทนสื่อกลางในการเรียกไมนด์ได้โดยการสั่งผ่านสมอง ซึ่งของชิ้นนั้นต้องเชื่อมต่อกับจุนซุยคนนั้นในระยะหนึ่ง วิธีการเรียกแบบนี้สามารถใช้เป็นกลยุทธ์พลิกแพลงได้ เช่น โยนก้อนหินใส่หน้าคู่ต่อสู้ จากนั้นก็เรียกให้คมดาบโผล่ออกมาแทงศัตรู</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; หากสื่อกลางมีความเร็วอยู่ ไมนด์จะสืบทอดความเร็วไปด้วย เช่น เมื่อขว้างสื่อกลางไปหาเป้าหมายแล้วเรียกไมนด์ออกมากจากสื่อกลาง ไมนด์จะชนเป้าหมายด้วยความเร็วกับความแรงเท่ากับที่ใช้ในการขว้างสื่อกลาง</p>

### เงื่อนไขการเรียกไมนด์ผ่านสื่อกลาง

1. ของที่เป็นสื่อกลางต้อง_อยู่ติดกับจุนซุยเจ้าของไมนด์มาเป็นระยะเวลาหนึ่ง_ (อย่างน้อย 3 เทิร์นหากเป็นโรลต่อสู้) _หรือเป็นสื่อกลางที่ขึ้นทะเบียนไว้_ ซึ่งต้องมีขนาดไม่เล็กกว่าเหรียญ 1 เยน
1. ในการขึ้นทะเบียน ไมนด์จะถูกเก็บไว้ในคลังสรรพาวุธ เมื่อเรียกออกมาแล้วไมนด์ปรากฏออกมาแทนที่สื่อกลาง และสื่อกลางจะถูกย้ายเก็บไว้ในคลังสรรพาวุธแทน
1. การเรียกไมนด์จากสื่อกลาง _สื่อกลางต้องอยู่ห่างจากตัวไม่เกิน 5 เมตร_
1. หลังเก็บไมนด์ _ต้องรอครู่หนึ่ง (คูลดาวน์ 1 เทิร์นสำหรับโรลต่อสู้)_ ถึงจะเรียกออกมาได้อีกครั้ง เช่น
    - เทิร์นที่ 1 เก็บไมนด์
    - เทิร์นที่ 2 ติดคูลดาวน์
    - เทิร์นที่ 3 เรียกไมนด์ได้อีกครั้ง
1. การเก็บไมนด์ เมื่อเก็บกลับ สื่อกลางที่ถูกแลกเปลี่ยนจะกลับมาอยู่ที่มือของผู้ใช้
