---
title: จุนซุย | Junsui
description: 
extra:
---

#「  จุนซุย | Junsui  」

<figure markdown="span">
  ![Image title](\imgs\NPC\district_chief.png){ width="800" }
  <figcaption>หัวหน้าแต่ละเขต</figcaption>
</figure>

!!! quote ""
    จุนซุย องค์กรที่คอยกำจัดและปราบปรามเหล่า “Insider” พวกเขาคือกลุ่มคนที่เสียชีวิตก่อนหมดอายุขัยเพราะผลการกระทำของ Insider ด้วยเหตุนี้คลื่นวิญญาณของพวกเขาจะมีความเชื่อมโยงพิเศษกับเหล่า Insider ทำให้พวกเขาสามารถเป็นวิญญาณที่สามารถต่อกรกับเหล่า Insider ได้

    ผู้ที่เป็น “จุนซุย” นั้น สามารถเอาอายุขัยที่ยังเหลือก่อนตาย ไปเพิ่มอายุขัยของตัวเองในชาติหน้าได้  โดยต้องแลกกับการทำงานให้แก่เหล่า “ยมทูต” ที่เป็นหัวหน้าในเขตนั้นๆโดยงานที่ว่าคือกำจัดพวก “Insider” ซึ่งการที่พวกเขาจะเอาอายุไปเพิ่มให้กับตัวเองในชาติหน้าได้ก็ต้องอยู่ทำงานตามอายุไขของตัวเองที่เหลืออยู่ก่อนตาย และไม่สามารถทำงานเกินอายุขัยของตัวเองที่เหลืออยู่ได้....


ปกติแล้วอาวุธธรรมดานั้นไม่สามารถโจมตีอินไซด์เดอร์โดยตรงได้ โดยเฉพาะอินไซด์เดอร์ขั้นต้น (รายละเอียดจะพูดถึงในหัวข้อของอินไซด์เดอร์) แต่สำหรับคนที่เป็นจุนซุย วิญญาณของพวกเขาจะมีความเชื่อมโยงกับอินไซด์เดอร์เนื่องจากเหตุการณ์ตอนตาย ทำให้มีอำนาจในการโจมตีอินไซด์เดอร์ อำนาจนั้นจะปรากฏในรูปของอาวุธที่เรียกว่าไมนด์ (Mind)

อาวุธไมนด์ในช่วงแรกเริ่มนั้นจะไม่มีความสามารถพิเศษใดๆ เป็นเพียงอาวุธที่สามารถทำอันตรายให้แก่อินไซด์เดอร์ได้อย่างเดียวเท่านั้น อาจเป็นดาบ ปืน มีด หรืออาวุธอื่นๆ ทั้งนี้รูปแบบอาวุธจะต้องเป็นไปตามความเหมาะสมของตัวผู้ใช้หรือตามคลาสที่ตนอยู่ อาวุธไมนด์จะมีได้เพียงหนึ่งเดียวแต่ในหนึ่งเดียวนั้นอาจจะมีอยู่เป็นคู่ก็ได้แล้วแต่ลักษณะของอาวุธนั้นๆ อาวุธไมนด์สามารถพัฒนาต่อไปได้ ซึ่งจะอธิบายในหัวข้อของไมนด์ต่อไป

นอกจากนี้จุนซุยยังมีทักษะและสภาพร่างกายที่แข็งแกร่งกว่ามนุษย์ทั่วไป จึงถือได้ว่าเป็นแนวหน้าของมนุษย์ในการต่อกรกับอินไซด์เดอร์ และในฐานะมนุษย์ที่ทำสัญญากับยมทูต จุนซุยจึงสามารถคืนชีพด้วยร่างใหม่ได้เสมอจนกว่าจะหมดอายุงาน

```
ตัวอย่าง
A มีอายุขัย 80 ปี ถูกอินไซด์เดอร์ฆ่าตายตอนอายุ 24 ปี แสดงว่าสามารถทำงานแลกอายุขัยได้ 56 ปี

- กรณีที่ทำงาน 16 ปีแล้วไปเกิดใหม่ ชาติหน้าจะได้อายุขัยเพิ่ม 16 ปี ส่วนที่เหลืออีก 40 ปีถือว่าทิ้งไป
- กรณีที่ทำงาน 60 ปี ชาติหน้าจะได้อายุขัยเพิ่มแค่ 56 ปี อีก 4 ปีที่ทำเกินมาถือว่าทำงานให้องค์กรเปล่าๆ
```

!!! note
    ผู้ที่จะทำงานเกินอายุขัยได้จะต้องเลื่อนขั้นเป็นจุนซุยระดับยมทูต หรือ Reaper ก่อน

---

# เครื่องแบบ

เครื่องแบบของจุนซุยทั่วไปจะเป็นเครื่องแบบในชุดสีสูทสีดำ และมีเอกลักษณ์ที่แสดงถึงสีประจำเขต เอกลักษณ์นั้นอาจให้เป็นเนกไท ส่วนอื่น ๆ บนชุดหรือเครื่องประดับที่เห็นได้ชัดก็ได้ สามารถปรับแต่งชุดได้อย่างอิสระ ตามคาแรคเตอร์และให้อยู่ในความเหมาะสมกับธีมสูทสีดำและสีประจำเขต
<figure markdown="span">
  ![ตัวอย่างเครื่องแบบ](\imgs\uniform.jpg){ width="400" }
  <figcaption>ตัวอย่างเครื่องแบบ<br>
  <small>[ภาพโดย May Staydetermined]</small></figcaption>
</figure>

## เครื่องแบบจุนซุยระดับหัวหน้า
สำหรับจุนซุยระดับหัวหน้านั้นจะมีเครื่องแบบที่ค่อนข้างตายตัว โดยจะเน้นที่เสื้อโค้ท กับสีประจำเขตของแต่ละเขตเช่นกัน ยกเว้นผู้บัญชาการและรองผู้บัญชาการจะมีสีประจำตัวที่ต่างออกไป