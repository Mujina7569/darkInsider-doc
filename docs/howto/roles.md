---
title: บทบาท และแนวทางการเล่น
# description: dolor sit amet
# icon: material/emoticon-happy
# status: new
# status: deprecated
# subtitle: Nullam urna elit, malesuada eget finibus ut, ac tortor
---

# บทบาท

=== " จุนซุย |  純粋"

    "....พวกเรานั้น แม้ว่ายังมีชีวิต แต่ก็ได้ตายไปจากโลกใบนี้แล้ว...."

    <p>"จุนซุย" หรือกลุ่มกวาดล้างเหล่า "Insider" พวกเขาคือกลุ่มคนที่เสียชีวิตก่อนหมดอายุขัย อาจเกิดจากอุบัติเหตุ ถูกฆาตกรรม หรือการตายที่ไม่เป็นธรรมชาติ โดยมีอินไซเดอร์เข้ามาเกี่ยวข้องในการตายของพวกเขา  และจากการตายเหล่านี้ทำให้พวกเขายังหลงเหลืออายุขัยก่อนตายอยู่ หากแรกเริ่มมีอายุขัยอยู่ที่ 50 ปี แต่เสียชีวิตตอนอายุ 20 ปี คนคนนั้นก็ยังเหลืออายุขัยที่ยังไม่ได้ใช้อีกตั้ง 30 ปี</p>

    <p>ผู้ที่เป็น "จุนซุย" นั้นสามารถนำอายุขัยที่ยังเหลือในชาตินี้ก่อนตาย ไปเพิ่มอายุขัยของตนในชาติหน้าได้ โดยต้องแลกกับการทำงานให้แก่เหล่า "ยมทูต" ที่เป็นหัวหน้าในเขตภายใต้การดูแลต่าง ๆ โดยการกำจัดพวก "Insider"</p>

    <p>ซึ่งการที่พวกเขาจะนำอายุขัยไปเพิ่มให้ตัวเองในชาติหน้าได้ต้องทำงานตามอายุขัยที่เหลืออยู่ก่อนตาย และไม่สามารถทำงานเกินอายุขัยของตัวเองที่เหลืออยู่ได้หากยังพัฒนาตนไปไม่ถึงระดับสูงก่อนหมดอายุขัย</p>

    <p>ผู้เล่นจะต้องสร้างด้วยคาแรคเตอร์ Junsui โดยจะต้องออกแบบตัวละครพร้อมกับเลือกคลาสของตัวละคร และเลือกเขตที่ต้องการสังกัด  ซึ่งแต่ละเขตก็จะมีบทบาทหน้าที่ที่แตกต่างกันไป อันประกอบไปด้วย โตเกียว/ชิบุย่า/นากาโนะ/นาโกย่า/โอซาก้า ซึ่งแต่ละเขตจะมี NPC ที่เป็นหัวหน้าเขตคอยดูแลและส่งมอบภารกิจให้ทำ</p>


=== " อินไซเดอร์ | Insider"

    <p>"Insider" คือสิ่งปฏิกูลที่คนตายหลงเหลือเอาไว้ กลุ่มพลังงานที่ชั่วร้าย มันจะหาร่างมนุษย์เพื่อสิงสู่และยึดครองร่างของคนคนนั้นช้า ๆ อย่างแยบยล</p>

    <p>กลุ่มคนที่ตกเป็นเหยื่อของอินไซเดอร์คือ ผู้คนที่สิ้นหวังกับโลกใบนี้ ซึ่งความรู้สึกด้านลบเช่นความวิตกกังวลหรือความรู้สึกอื่น ๆ จะทำให้จิตใจอ่อนแอ และกลายเป็นประตูที่เปิดให้อินไซเดอร์เข้ามาสิงในร่างได้อย่างง่ายดาย</p>

    <p>หากพวกมันยึดครองร่างมนุษย์ได้สำเร็จ มันจะเปลี่ยนคนคนนั้นให้กลายเป็นสิ่งเลวร้าย มีนิสัยก้าวร้าว วิปริต และสุดท้ายคนคนนั้นก็จะสูญเสียความเป็นตัวตนไป</p>

# แนวทางการเล่น

คุณจะต้องสวมบทบาทเป็นจุนซุยในญี่ปุ่น และใช้ไมนด์ (Mind) อาวุธพิเศษประจำตัวในการกำจัดอินไซเดอร์ เพื่อแลกกับการเพิ่มอายุขัยในชาติหน้า

เมื่อจุนซุยทำภารกิจในการกำจัดอินไซเดอร์ จะได้รับค่าประสบการณ์ในรูปของแต้มคะแนน และพัฒนาตนเองไปเป็นจุนซุยที่ระดับสูงขึ้น แข็งแกร่งขึ้น มีความพิเศษมากขึ้น เพื่อต่อกรกับอินไซเดอร์ระดับสูงซึ่งมีความอันตรายต่อโลกใบนี้

นอกจากบทบาทของจุนซุยแล้วคุณยังสามารถสร้างคาแรกเตอร์อินไซเดอร์ของตัวเองได้ด้วย อินไซเดอร์ก็มีการพัฒนาเหมือนดั่งเช่นจุนซุย และพื้นฐานร่างกายยังแข็งแกร่งกว่าจุนซุย การเป็นอินไซเดอร์จะไม่ทำให้คุณโดนรังแกอยู่ฝ่ายเดียวแน่นอน

!!! danger "การลงตัวละครอินไซเดอร์"

    สำหรับลงตัวละครอินไซเดอร์ จะต้องลงตัวละครจุนซุยก่อน

!!! warning "เนื้อเรื่องที่ต้องอ้างอิง หรือเกี่ยวข้องเบื้องหลัง"

    หากต้องการเนื้อเรื่องพิเศษสำหรับตัวเองที่ต้องอ้างอิงองค์กรหรืออินไซเดอร์ ขอให้เข้ามาสอบถามขอคำปรึกษา และคำอนุญาตจากพ่องานก่อนเสมอ

# การลงอัลบั้ม

1. ตัวละครจุนซุยที่ลงทะเบียนทุกตัวต้องสร้างอัลบั้มในคอมมู
    1. อัลบั้มต้องตั้งชื่อที่สื่อถึงชื่อตัวละคร สังกัดเขต และคลาสของตัวละครเจ้าของอัลบั้ม
    1. ตัวละครแต่ละตัวสามารถใช้อัลบั้มร่วมกันได้
    1. ในข้อมูลหน้าอัลบั้ม ต้องมีลิงค์ดอคของตัวละครที่ผู้เล่นอื่นเข้าถึงได้ ไม่จำเป็นต้องเป็นดอคเดียวกับที่ส่งให้ทีมงาน แต่ข้อมูลพื้นฐานต้องอยู่ครบ **ยกเว้น** หากมีประวัติปกปิดก็สามารถซ่อนได้ เช่น ประวัติที่ยังไม่มีคนปลดล็อค นิสัยที่รอให้ผู้เล่นอื่นค้นพบ ฯลฯ (ส่วนดอคที่ส่งให้ทีมงานห้ามซ่อนข้อมูลนะ)
1. สามารถสร้างอัลบั้มอื่น ๆ นอกจากอัลบั้มตัวละครได้อย่างอิสระ แต่กรุณาอย่าสร้างมากเกินไปเพราะจะทำให้เลื่อนหาอัลบั้มเก่า ๆ ลำบาก
1. อินไซเดอร์สามารถสร้างอัลบั้มส่วนตัวสำหรับลงรูปหรือละเล่นต่าง ๆ ได้เช่นเดียวกับจุนซุย แต่หากเป็นภารกิจจะต้องเล่นภายในอัลบั้มของทางทีมงานเท่านั้น
