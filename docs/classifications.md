# อินไซด์เดอร์ระดับต้น 

ผู้ที่ถูกสิง(พาหะ)นั้นมีสภาพภายนอกที่เหมือนมนุษย์ทั่วไปทุกประการ เพียงแต่สามารถใช้ความสามารถของอินไซด์เดอร์ที่สิงอยู่ในตัวได้ นั้นคือเนื้อเยื่อที่สามารถสร้างสารสีขาวที่สามารถแข็งตัวและปรับเปลี่ยนรูปร่างได้ โดยพื้นฐานจะอยู่ในลักษณะหนวดที่งอกออกมาตามร่างกายเพื่อใช้ต่อสู้ และยังสามารถใช้โหมด Resurrection ที่เป็นการใช้สารสีขาวเป็นเกราะห่อหุ้มร่างกายทำให้กลายร่างเป็นอสูรกายร่างสูงสีขาวซีดได้และมีพละกำลังเพิ่มขึ้นจากปกติอีกด้วย

!!! Tips
    ปกติแล้วหนวดของอินไซด์เดอร์สามารถงอกได้สูงสุดแค่ 8-10 เส้น เว้นแต่ว่าจะมีการดัดแปลง 

และนอกจากนี้ อินไซด์เดอร์ขั้นต้นยังมีการแบ่งประเภทใหญ่ๆได้ 3 แบบ

1. `Shield` มีเกราะหนาและเด่นไปในด้านการป้องกัน

2. `Quickness` มีความเร็วการตอบสนองสูงลิ่ว รวดเร็ว คล่องแคล่วว่องไว แต่มีการป้องกันที่ต่ำกว่าประเภท Shield 20%

3. `Madman` ประเภทนี้ไม่ได้มีค่าเกราะหรือความเร็วเพิ่มขึ้นแต่อย่างใด เป็นค่าพื้นฐานของอินไซด์เดอร์ธรรมดา แต่อัตราการงอกหนวดใหม่ของประเภทนี้จะมีความเร็วกว่าประเภทอื่นถึง 30% และยังเป็นประเภทที่มีความกระหายต่อการฆ่าเป็นพิเศษ มีความก้าวร้าวรุนแรงสูงกว่าประเภทอื่น
